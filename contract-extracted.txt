
CONTRACT DE SERVICII DE MENTENANTA
Nr. __  din  ____

Incheiat intre:
LICEUL TEHNOLOGIC , denumit în continuare “BENEFICIAR”
si    	 
2. S S.A, , denumita in continuare “PRESTATORUL »,
denumite individual “Partea” si, in mod colectiv, “Partile”, 
Avand in vedere urmatoarele:
Părțile au încheiat Contractul de proiectare si executie Sistem complet „la cheie” cu panouri fotovoltaice nr. ____/___ in baza căruia Prestatorul se obliga sa livreze Beneficiarului un sistem fotovoltaic complet, „la cheie” cu panouri fotovoltaice, invertori, cabluri, conexiuni („Centrala fotovoltaica”), amplasat pe cladirile si terenul aparținând Beneficiarului, situate în localitatea Vicovul de Sus,  Str. Stefan cel Mare, DN2H 171, judetul Suceava (denumit in continuare „Contractul de proiectare si executie”);
Beneficiarul are in vedere incheierea prezentului Contract de mentenanță, având ca obiect întreținerea și buna funcționare a Centralei fotovoltaice;
Prestatorul declara, prin prezentul, ca are expertiza, calificarea si mijloacele necesare pentru a presta, în folosul Beneficiarului, serviciile de mentenanta preventiva descrise in Anexa 1 si servicii de mentenanta corectiva, la standarde de înaltă calitate și de o manieră promptă, astfel incat sa fie prevenite avariile si pierderile inutile de energie si sa se asigure functionarea in parametrii corespunzatori a Centralei fotovoltaice;
Beneficiarul este interesat ca, în conformitate cu termenii și conditiile prezentului Contract, să beneficieze de serviciile oferite de Prestator.
au convenit incheierea prezentului contract de servicii de mentenanta (denumit in continuare („Contractul”), cu respectarea urmatorilor termeni si conditii:
II.      OBIECTUL CONTRACTULUI
2.1. In baza prezentului Contract, Prestatorul va asigura in interesul Beneficiarului servicii de mentenanta preventiva si corectiva (lucrari de intretinere preventiva, lucrari de intretinere/interventii corective pentru constatarea si remedierea defectelor instalatiei de productie energie electrica), pentru Centrala fotovoltaica cu putere instalata de 199,29 kWp, ce va fi construita in localitatea Vicovul de Sus,  Str. Stefan cel Mare, DN2H 171, judetul Suceava. Serviciile de mentenanta preventiva pe care Prestatorul se obliga sa le asigure sunt mentionate expres  in Anexa 1 atasata prezentului Contract, parte integranta a acestuia.
2.2. Prestatorul, va executa si conduce lucrarile sus-mentionate, inclusiv lucrarile conexe acestora, pana la predarea/receptionarea acestora de catre Beneficiar, 
Prestatorul se obliga sa intocmeasca o lista cu materiale-piese de schimb necesare efectuarii mentenantei preventive si corective, lista ce va contine inclusiv preturile respectivelor materiale-piese. 
III. DURATA CONTRACTULUI
3.1. Prezentul Contract se incheie pentru o durata de 10 de ani, calculata incepand  de la data punerii in functiune a Centralei fotovoltaice. Pentru claritate, prin data punerii in functiune a Centralei fotovoltaice se intelege data la care Partile vor semna fara obiectiuni procesul verbal de punere in functiune (PIF), in conditiile agreate potrivit Contractului de proiectare si executie. 
3.2. Durata Contractului poate fi modificata doar cu acordul Partilor, prin semnarea unui act aditional.  
IV. VALOAREA CONTRACTULUI. MODALITATEA DE PLATA
 4.1.	Valoarea totala a Contractului este reprezentata de contravaloarea serviciilor prestate si facturate de catre Prestator in baza tarifelor unitare agreate potrivit prezentului articol si a Anexei 2 la Contract.
4.2. Pretul serviciilor de mentenanta preventiva este egal cu echivalentul in lei al sumei de 2,50 euro la care se adauga TVA/kWp/an, reprezentand 498,23 euro la care se adauga TVA/an (calculat pentru centrala fotovoltaica cu putere instalata de 199,29 kWp), respectiv 41,52 euro la care se adauga TVA/luna. 
4.3. Preturile unitare pentru serviciile de mentenanta corectiva sunt detaliate in Anexa 2, atasata prezentului Contract, parte integranta a acestuia. Costul materialelor si al echipamentelor necesare  in executia lucrarilor de mentenanta va fi suportat de catre Beneficiar, doar in masura in care inlocuirea acestora nu intra sub incidenta garantiei pentru lucrari si echipamente oferite de SIMTEL TEAM S.A (Prestator) in baza Contractului de proiectare si executie. Preturile unitare negociate potrivit prezentului articol (inclusiv cele din Anexa 2) sunt ferme pe toata durata Contractului.
4.4. Potrivit intelegerii dintre Parti, in pretul Contractului de proiectare si executie este inclus costul mentenantei preventive si corective pentru primii doi ani de la punerea in functiune a Centralei fotovoltaice. Prin urmare, pretul prezentului Contract va fi datorat de Beneficiar incepand cu prima luna a celui de-al treilea an de la PIF (luna 25 de la PIF). 
4.5. Prestatorul va emite factura lunar, in prima zi lucratoare a lunii, pentru serviciile aferente lunii anterioare (costul lunar al serviciilor de mentenanta preventiva la care se adauga, daca este cazul, costul serviciilor de mentenanta corectiva prestate in luna respectiva). Factura se emite in lei, fiind calculata la cursul oficial RON/EUR comunicat de BNR, valabil pentru ziua emiterii facturii. Facturile lunare vor fi insotite de documente justificative privind efectuarea  serviciilor facturate (Raport lunar de mentenanta preventiva si, daca este cazul, PV receptie servicii de mentenanta corectiva semnat fara obiectiuni de catre Beneficiar, intocmit in conditiile Contractului). 
4.6 Factura se va achita in maximum 15 zile de la receptionarea acesteia de catre Beneficiar. Facturile vor fi comunicate Beneficiarului pe adresa de email: gheorghe.palievici@ltsb.ro.     
4.7. Pentru fiecare zi de intarziere a platii, Prestatorul are dreptul de a solicita Beneficiarului penalitati de intarziere in cuantum de 0,3% din sumele datorate, calculate din ziua urmatoare implinirii termenului de scadenta si pana la data la care este indeplinita corespunzator obligatia de plata. Penalitatile nu pot depasi valoarea sumei restante asupra carora au fost calculate.
4.8.  Fără a se aduce atingere altor drepturi contractuale ale Beneficiarului, in cazul in care Prestatorul nu își îndeplinește/ isi indeplineste cu intarziere oricare dintre obligațiile asumate prin prezentul contract, Beneficiarul are dreptul de a solicita Prestatorului plata unor penalități contractuale in cuantum de 0,3% pentru fiecare zi de întârziere aplicat asupra pretului serviciului neprestat/prestat cu intarziere, calculat de la data cand serviciul trebuia finalizat pana la indeplinirea corespunzatoare a obligatiei.  Pe langa penalitatile de intarziere, daca este cazul, Beneficiarul este indreptatit sa solicite Prestatorului daune interese in cuantum echivalent cu contravaloarea diferentei de energie nerealizata si care se datoreaza intarzierilor inregistrate de Prestator in indeplinirea obligatiilor asumate in baza prezentului Contract. Sumele astfel calculate, reprezentand pierderi inregistrate de Beneficiar din culpa Prestatorului pot fi retinute din orice suma datorata de Beneficiar Prestatorului.

4.9. Incepand cu anul  5 (cinci) al perioadei de garantie,  contractul se va indexa cu variatia indicelui HICP de la momentul de referinta, data semnarii contractului, pana la sfarsitul fiecarui an calendaristic. („HICP” înseamnă Indicele Armonizat al Preţurilor de Consum al Uniunii Europene  -  European Union-27 countries (from 2020), stabilit conform Regulamentului Consiliului European (CE) nr. 2494/95 din 23 octombrie 1995 privind indicii armonizaţi ai preţurilor de consum, disponibil in prezent pe pagina de internet: https://ec.europa.eu/eurostat/databrowser/view/PRC_HICP_AIND/default/table?lang=en&category=prc.prc_hicp.

V. RECEPTIA  SERVICIILOR

5.1. Serviciile de mentenanta preventiva vor fi prestate conform prevederilor din Anexa 1, incepand cu data punerii in functiune a Centralei fotovoltaice. Serviciile de mentenanta preventiva cu prestare semestriala se vor realiza in lunile martie si octombrie ale fiecarui an de contract iar serviciile de mentenanta preventiva cu prestare anuala se vor realiza in luna iunie a fiecarui an de contract. Data exacta a prestarii serviciilor va fi stabilita de fiecare data, de comun acord intre Parti. In cazul in care Beneficiarul  doreste schimbarea perioadei de prestare a serviciilor de mentenanta, acesta are obligatia de a informa in scris Prestatorul, cu mínimum 1 luna inainte, Partile urmand a incheia un act aditional in acest sens. Prestatorul va intocmi lunar un Raport de activitate in care va consemna serviciile de mentenanta prestate in luna respectiva.
5.2. Oricand pe durata acestui Contract, Prestatorul se obliga sa asigure Beneficiarului, pe langa  serviciile de mentenanta preventiva mentionate in Anexa 1 si servicii de interventie de urgenta  (servicii de mentenanta corectiva) necesare in scopul mentinerii Centralei fotovoltaice in parametrii optimi de functionare precum si pentru constatarea, interventia si/sau inlaturarea unor deficiente de ordin tehnic ivite pe parcurs. Necesitatea realizarii unei interventii de urgenta poate fi constatata de Prestator (prin autosesizare, avand in vedere ca acesta monitorizeaza on-line echipamentele), situatie in care va informa in máximum 24 h Beneficiarul in scris. Serviciile de mentenanta corectiva pot fi solicitate de Beneficiar sub forma unei solicitari ferme transmisa in scris Prestatorului, prin e-mail la adresa: service. 
5.3.	Prestatorul va interveni in termen de cel mult 24 h de la primirea unei asemenea solicitări, daca solicitarea este transmisa in intervalul orar 09:00 - 19:00 (de luni pana duminica) iar daca solicitarea este transmisa in intervalul orar 19:00 - 09:00 (de luni pana duminica) termenul de interventie va fi de cel mult 36 h. Prestatorul va executa toate actiunile necesare in vederea asigurarii/prestarii serviciilor solicitate de Beneficiar in termenul mai sus mentionat sau, in situatiile in care defectiunile constatate nu pot fi solutionate pe loc ori necesita inlocuirea unor echipamente, Prestatorul se obliga sa finalizeze constatarea si finalizarea lucrarilor necesare  in termenul convenit cu Beneficiarul dar nu mai tarziu de 72 h, de la solicitare. 
5.4.	La momentul finalizarii prestarii serviciilor, Beneficiarul va fi notificat in acest sens de catre  Prestator. Dupa ce a primit comunicarea prin care Prestatorul il înstiinteaza ca lucrarile sunt finalizate, Beneficiarul are obligaţia ca nu mai tarziu de 24 h lucratoare sa le verifice şi, daca acestea corespund condiţiilor stabilite prin contract, sa le recepţioneze. Prestarea corespunzatoare serviciilor asumate in baza Contractului va fi intotdeauna consemnata prin semnarea fara obiectiuni de catre Beneficiar a procesului verbal de receptie a lucrarilor de mentenanta prestate. Procesul verbal de receptie va fi intocmit de Prestator si trimis Beneficiarului la adresa de e-mail: _______________.ro. Dupa efectuarea verificarilor, Beneficiarul trebuie sa raspunda Prestatorului in maximum 2 zile lucratoare prin semnarea Procesului verbal de receptie. In cazul in care Beneficiarul are obiectiuni cu privire la serviciile prestate, va mentiona aceste observatii in procesul verbal, Prestatorul avand obligatia de a remedia neconformitatile respective in cel mai scurt timp /termenul convenit de común acord cu Prestatorul dar un mai mult de 48 h. Pentru evitarea oricarui dubiu, doar semnarea fara obiectiuni de catre Beneficiar a Procesului verbal de receptie certifica faptul ca serviciile sunt  considerate acceptate si pot fi solicitate la plata in conditiile Contractului. 

VI. OBLIGAŢIILE PPRESTATORULUI. 
6.1. Prestatorul se obliga sa realizeze serviciile de mentenanta preventiva si corectiva in conformitate cu prevederile prezentului Contract si cu respectarea cerintelor/solicitarilor Beneficiarului. Prestatorul se obliga sa efectueze lucrarile prevazute in Contract asumandu-si intreaga responsabilitate pentru operatiunile executate, procedeele si tehnologiile de executie utilizate, precum si cu respectarea tuturor standardelor tehnice si a reglementarilor legale aplicabile;
6.2. Prestatorul se obliga sa realizeze toate operatiunile incluse in mentenanta preventiva, in  conformitate cu prevederile din  Anexa 1.
6.3. Prestatorul se obliga sa detina toate avizele legale şi licentele necesare pentru desfasurarea lucrarilor ce fac obiectul prezentului contract; 

6.4. Prestatorul se obliga sa ia toate masurile privind securitatea si sanatatea in munca in vederea prevenirii accidentelor de munca, precum si masurile necesare pe linie de PSI si sa asigure personalului echipament de protectie adecvat.
6.5. Prestatorul  se obliga sa nu utilizeze documentele contractului in alt scop decat cel prevazut in Contract si sa nu utilizeze aceste documnete pentru terti;
6.6. Prestatorul se obliga sa presteze serviciile aferente Contractului si sa predea Beneficiarului lucrarile cel tarziu la expirarea termenului de executie stabilit pentru fiecare tip de interventie in parte;
6.7. Prestatorul va asigura personalul calificat necesar executarii lucrarilor precum si toate resursele materiale necesare inclusiv dar fara limitare la trusele sau echipamentele de lucru necesare. 
6.8. Materialele echipamentele necesare executarii lucrarilor vor fi asigurate de Prestator, cu respectarea cerintelor de calitate impuse de Beneficiar. In situatia in care Partile constata ca se impune inlocuirea unor echipamente/materiale care nu fac obiectul garantiei acordate Beneficiarului in baza Contractului de proiectare si executie, costul respectivelor materiale/echipamente urmeaza a fi suportat separat de catre Beneficiar, pe baza unei oferte aprobate expres in scris de catre Beneficiar, in prealabil executarii lucrarii. Toate materialele si echipamentele a caror livrare intra in sarcina Prestatorului in baza prezentului Contract vor fi identice cu cele care urmeaza a fi inlocuite. In situatia in care Prestatorul nu are in stoc sau, in mod obiectiv, nu poate asigura procurarea unui echipament identic cu cel pe care trebuie sa-l inlocuiasca, respectivul echipament va putea fi inlocuit doar cu un altul similar sau avand caracteristici superioare celui inlocuit si, in orice caz, numai cu aprobarea prealabila a Beneficiarului si de la producatori agreati in prealabil de acesta, de la prezenta dispozitie nefiind admisa nicio abatere.
6.9.  Prestatorul se obliga să se asigure ca prin execuţia lucrărilor sale nu produce niciun fel de prejudicii/pagube asupra proprietatii Beneficiarului/bunurilor apartinand acestuia si/sau tertilor, existente in incinta Obiectivului. Pentru claritate, Beneficiarul este exonerat de orice raspundere in cazul producerii, pe parcursul prestarii serviciilor,  de accidente, pentru daune materiale si/sau vătămări corporale, produse din culpa Prestatorului care se obliga sa raspunda in mod exclusiv si sa acopere integral orice prejudiciu direct sau indirect produs Beneficiarului sau unui tert prin fapta sa, a angajatilor, a prepusilor sai sau cauzat de bunurile/utilajele sale si isi asuma intreaga responsabilitate in eventualitatea producerii unor astfel de evenimente
VII. OBLIGAŢIILE BENEFICIARULUI 
7.1. Beneficiarul are obligaţia de a pune la dispoziţia Prestatorului amplasamentul unde se vor efectua lucrarile, liber de orice sarcini, indiferent de natura acestora si de a nu impiedica in nici un fel si in nici un mod executarea lucrarilor. De asemenea, Beneficiarul se obliga sa puna la dispozitia Prestatorului si urmatoarele facilitati necesare pentru buna desfasurare a lucrarilor: i) sursa de apa; ii) sursa de curent; iii) drum de acces la imobilul unde se vor executa lucrarile;
7.2. Beneficiarul are obligaţia de a pune la dispoziţia Prestatorului orice documente sau informatii in legatura cu serviciile/lucrarile/locatia unde se executa lucrarile si care ar putea avea vreun impact asupra prestarii serviciilor/executiei lucrarilor si/sau asupra responsabilitatilor/obligatiilor Prestatorului (denumite in cadrul prezentului contract documentatia sau documentatiile). 
7.3. Beneficiarul este obligat sa permita Prestatorului, in masura in care este necesara pentru executarea lucrarilor, folosirea cailor de acces, a instalatiilor proprii de alimentare cu apa si a altor utilitati ce deservesc obiectivul.
7.4. In cazul in care in timpul contractului Beneficiarul sau o terta parte intervine in orice fel si/sau in orice mod asupra echipamentelor si/sau asupra lucrarilor, riscurile trec asupra Beneficiarului de la aceasta data. După incetarea contractului riscurile trec asupra Beneficiarului.
VIII. GARANTII
8.1. Prestatorul acorda Beneficiarului o garantie de 3 ani pentru lucrarile de mentenanta corectiva realízate in baza prezentului Contract. In cazul in care, in cadrul lucrarilor de mentenanta corectiva executate la comanda Beneficiarului sunt livrate si móntate materiale/ componente/  echipamente (care nu intra sub incidenta garantiei in baza Contractului de proiectare si executie), Prestatorul  se obliga sa acorde pentru respectivele materiale/ componente/  echipamente garantía acordata  de producatorii care nu poate fi mai mica de :
a. panourile fotovoltaice - 25 ani, pentru materiale si defecte de fabrica  si 30 de ani pentru putere nominala;
b. Pentru  Invertoare - 10  ani;
c. Pentru  structura de prindere de aluminiu specifica rooftop K2 Systems si sol Vergo - 12 ani,
d. tablouri electrice, retele electrice de cablu instalatie de utilizare, instalatie de legare la pamant, instalatie electrica curenti slabi, dispozitive modulare protectie impotriva supratensiunilor, dotarile NPM si PSI –2 ani. 
8.2 Prestatorul se obligă să remedieze în perioada de garanție integral și în mod gratuit orice neconformitate in executia lucrarilor sau orice defecțiune apărută în funcționarea echipamentelor, dacă aceasta a survenit din culpa sa. Beneficiarul are dreptul sa notifice in orice moment, pana la expirarea perioadelor de garantie mai sus mentionate  faptul ca un echipament / lucrare nu este conforma Contractului si sa solicite Prestatorului remedierea defectelor/inlocuirea (daca este cazul) echipamentelor neconforme. In termen de 24 h de la primirea notificarii,  Prestatorul este obligat sa se prezinte pentru constatare, avand obligatia de a informa Beneficiarul in scris, printr-o nota de constatare cu privire la problemele constatate. 
8.3. In cazul in care sunt necesare remedieri cu privire la lucrari sau inlocuiri ale echipamentelor care nu functioneaza corespunzator, Prestatorul se obliga sa efectueze aceste remedieri/inlocuiri in termen de maximum 24 h de la constatare. In cazul in care Prestatorul nu indeplineste sau isi indeplineste cu intarziere aceste obligatii de remediere lucrari neconforme si/sau inlocuire a echipamentelor defecte, Beneficiarul este indreptatit sa solicite Executantului daune interese in cuantum echivalent cu contravaloarea diferentei de energie nerealizata ca urmare a defectiunilor constatate la echipamentul/echipamentele in cauza, pentru perioada de la expirare a termenului de 24 de ore stabilit pentru remedieri si pana la data indeplinirii corespunzatoare a obligatiei. Pentru claritate, sumele astfel calculate, reprezentand pierderi inregistrate de Beneficiar din culpa Executantului pot fi retinute din orice suma datorata Prestatorului.

IX INCETAREA CONTRACTULUI 
9.1. Contractul inceteaza de drept, fără altă formalitate legală la expirarea duratei pentru care a fost incheiat, respectiv dupa implinirea termenului de 10 de ani de la punerea in functiune a Centralei fotovoltaice.
9.2.   Contractul poate inceta cu acordul partilor, consemnat in scris prin act aditional. 
9.3.   Beneficiarul are dreptul de a rezilia contractul dacă Prestatorul:
nu asigura in tot sau in parte prestarea corespunzatoare a serviciilor de mentenanta asumate in conditiile asumate; 
subcontracteaza parti din Contract fara acordul prealabil scris al Beneficiarului;
nu isi indeplineste orice obligatie asumata prin contract sau nu reușește să acționeze cu promptitudine și fără întârziere în îndeplinirea unei instrucțiuni a Beneficiarului emisa in conformitate cu dispozitiile din Contract și nu remediază această neîndeplinire/indeplinire necorespunzatoare a obligațiilor în termen de 15 zile de la transmiterea de către Beneficiar a unei notificări in acest. In aceasta situatie Contractul încetează la data implinirii termenului de 15 zile mentionat in notificarea transmisa de Beneficiar, incetarea operand de drept, fără altă formalitate, perioadă de remediere sau intervenție a instanței (pact comisoriu).
9.4. Fara a aduce atingere niciunei alte prevederi a acestui Contract si cumulativ cu orice alte remedii stabilite in mod expres la indemana sa, Beneficiarul va fi indreptatit ca, in situatia rezilierii Contractului din culpa Prestatorului, sa solicite si sa primeasca de la Prestator contravaloarea tuturor pierderilor suferite de catre Beneficiar ca urmare a neindeplinirii de catre Prestator a obligatiilor sale, in baza unor documente justificative. 
9.5. Prestatorul are dreptul de a solicita rezilierea Contractului in cazul in care Beneficiarul, in mod nejustificat, intarzie efectuarea platilor datorate cu mai mult de 30 de zile fata de termenul de scadenta convenit. Incetarea contractului in acest caz opereaza in baza unei notificari scrise transmise de Prestator cu 15 zile inainte de data incetarii  si numai daca in acest interval Beneficiarul nu isi indeplineste corespunzator obligatia de plata. In caz de reziliere din culpa Beneficiarului, Prestatorul este indreptatit sa solicite Beneficiarului penalitatile de intarziere, calculate conform Contractului precum si contravaloarea lucrarilor executate corespunzator si receptionate pana la acel moment. 
9.6.  În cazul încetării anticipate a Contractului, indiferent de motiv, Prestatorul se obliga sa returneze  Beneficiarului toate documentele, în original, in forma materială și/sau electronica, care sunt în legatură directă sau indirectă cu Contractul.
9.7. Incetarea Contractului conform celor de mai sus, se va efectua în scris (altfel nu va fi luată în considerare) şi va include referinţe la prevederile din Contract sau din legea aplicabilă care nu au fost respectate/indeplinite. 
9.8. Încetarea din orice motiv a Contractului nu poate afecta drepturile Partilor anterior dobandite prin prezentul Contract si valorificarea respectivelor drepturi, nici nu exonereaza vreuna din Parti de executarea obligatiilor nascute inainte de incetarea Contractului dar exigibile la data incetarii.

X. FORŢA MAJORĂ SI CAZ FORTUIT

10.1. Părțile sunt exonerate de orice responsabilitate pentru neîndeplinirea parțială sau totală a obligațiilor contractate, în cazul în care Părțile sunt sub efectul forței majore, astfel cum este aceasta definita de lege. Evenimentul de forta majora trebuie confirmat de institutiile abilitate, in conditiile legii (Camera de Comerț și Industrie a României).
10.2. Forța majoră se consideră un eveniment extern, imprevizibil, absolut invincibil și inevitabil care face imposibilă sau întârzie îndeplinirea de către oricare dintre Părți a obligațiilor sale contractuale. Forța majoră cuprinde exemplificativ următoarele situații: (a) fenomene extreme ale naturii (cutremure, revărsarea apelor, potop) (b) război, ostilități (indiferent dacă are loc sau nu declararea unui război), invazie, acte ale inamicilor străini, mobilizare armată, rechiziții militare sau embargo, (c) rebeliune, revoluție, insurecție, lovitură de stat militară sau civilă, sau război civil. 
10.3. Nu sunt considerate cazuri de forță majoră și nici caz fortuit: (a) grevele sau absenteismul personalului Prestatorului  sau Subcontractantilor (b) culpa unui Subcontractant sau a unei terțe persoane angajate de Prestator pentru realizarea Contractului, (c) lipsa fondurilor pentru Prestator/Beneficiar cât și creșterea severă a costurilor de finanțare pentru acesta, (d) creșterea severă a costurilor materialelor /echipamentelor (e) condițiile meteo nefavorabile, inclusiv coduri galbene/portocalii/roșii. 
10.4. Fiecare dintre Părți va notifica celeilalte Părți un eveniment de forță majoră în termen de trei zile de la producerea acestuia iar în termen de 30 zile de la data notificării, Partea interesată va comunica celeilalte Părți confirmarea Autorității competente privind existența cazului de forță majoră. În situația în care cazul de forță majoră durează mai mult de 60 (șaizeci) de zile, părțile vor putea decide în scris asupra condițiilor continuării Contractului sau încetării acestuia. Absența înștiințării referitoare la apariția și respectiv încetarea cazului de forță majoră privează Partea care o invoca de dreptul de a fi exonerată de răspundere pentru obligațiile neexecutate.
SUBCONTRACTARE
11.1. Prestatorul poate încredința parte a lucrărilor unui subcontractant numai cu acordul prealabil scris al Beneficiarului. Un astfel de consimțământ poate fi respins dacă în opinia Beneficiarului, subcontractantul nu este potrivit pentru lucrări, indiferent de motive. Contractele cu subacontractantii vor respecta toate prevederile stipulate în prezentul Contract. 
11.2. În cazul predării oricărei Lucrări unui subcontractant, Prestatorul  va rămâne complet responsabil față de Beneficiar pentru efectuarea Lucrării respective. Cu privire la orice lucrare subcontractata, Prestatorul va fi răspunzător față de Beneficiar pentru orice obligație, acțiune sau omisiune a subacontractantilor sai.
 
CONFIDENTIALITATE

12.1. Părţile se obligă să păstreze confidenţialitatea asupra condițiilor Contractului cât și asupra tuturor datelor, informaţiilor și documentelor cu care intră în contact sau care li se aduc la cunoştinţă ca urmare a aducerii la îndeplinire a obligațiilor contractuale.
12.2. Părţile vor păstra secretul asupra datelor, informaţiilor şi documentelor pe toată durata derulării Contractului cât şi după data încetării efectelor acestuia pe o durată nelimitată de timp, pentru acele date şi informaţii care nu au devenit publice. Dezvăluirea oricărei informaţii faţă de persoanele implicate în derularea Contractului se va face confidenţial şi se va extinde numai asupra informaţiilor necesare în vederea îndeplinirii Contractului. Părţile vor lua toate măsurile necesare în vederea asigurării faptului că angajaţii, colaboratorii şi oricare alți subcontractori ai acestora, angajaţi în scopul derulării prezentului Contract, faţă de care au fost dezvăluite datele şi informaţiile la care Părţile au acces în virtutea prezentului Contract, nu vor face publice şi/sau nu vor dezvălui aceste date şi informaţii, în caz contrar considerându-se încălcata obligaţia de confidenţialitate.
Divulgarea informaţiilor confidenţiale se va putea realiza numai cu acordul scris al celeilalte Părţi.
Oricare dintre Părți va fi exonerată de răspundere pentru dezvăluirea de informații confidențiale, dacă:
a) informațiile au fost dezvăluite după ce a fost obținut acordul scris al celeilalte Părți pentru asemenea dezvăluire;
b) a fost obligată în mod legal să dezvăluie informațiile;
c) informațiile erau deja publice la data dezvăluirii lor, independent de culpa Părții care a dezvăluit informațiile.
12.3. Partea care încalcă prevederile prezentei clauze va fi obligată să plătească celeilalte Părți daune interese, pentru repararea prejudiciului cauzat.

XIII. NOTIFICARI
13.1. In acceptiunea partilor contractante, orice notificare/comunicare adresata de către una din parti celeilalte este valabil indeplinita daca va fi transmisa in scris prin email sau posta cu confirmare de primire la adresele de mai jos. Orice modificare a adreselor se va comunica deîndată celeilalte părţi, în caz contrar orice comunicare efectuată în condiţiile contractuale se considera valabil efectuată. 
13.2. Părţile stabilesc următoarele adrese pentru corespondenţa legată de prezentul Contract:


XIV. PROTECTIA DATELOR PERSONALE

14.1. Atât Beneficiarul, cât şi Prestatorul sunt responsabili de respectarea obligaţiilor impuse de legislatia nationala si europeana pentru protecţia persoanelor cu privire la prelucrarea datelor cu caracter personal şi libera circulaţie a acestor date (denumită în continuare „GDPR”).
14.2. Toate elementele pe care una din părţi le pune la dispoziţia celeilalte părţi pentru a îndeplini obiectul contractului, ca şi documentele, informaţiile, cunoştinţele la care Prestatorul  sau angajaţii acestuia au acces pe perioada derulării contractului, sunt strict confidenţiale, fiind în acelaşi timp protejate de GDPR şi pot fi utilizate numai pentru execuţia contractului şi nu vor fi divulgate către terţi, cu excepţia existenţei unei autorizaţii exprese primite de partea care face divulgarea.
14.3. Atât Beneficiarul cât şi Prestatorul sunt responsabili cu respectarea obligaţiilor impuse de legislaţia aplicabilă fiecăruia în ceea ce priveşte prelucrarea datelor personale. De aceea, în cazul în care cadrul legislativ legat de prelucrarea datelor personale este modificat şi/sau în cazul unui transfer de date personale în afara României, Părţile declară şi garantează că vor efectua orice efort necesar - pentru a procura/emite şi livra, una către cealaltă, orice documente disponibile care ar putea fi utile - pentru a îndeplini toate prevederile contractului, respectând prevederile legale.
14.4. Datele puse la dispoziţie de Parti vor fi prelucrate numai pentru scopuri contractuale şi pentru îndeplinirea cerinţelor legale aferente, inclusiv cerinţele fiscale sau contabile Datele cu caracter personal furnizate pot fi prelucrate de Beneficiar si in vederea ducerii la îndeplinire a unor măsuri de interes public instituite prin Legea nr. 129/2019. Informaţia va fi prelucrată utilizând atât sistemele electronice, cât şi cele manuale, şi în orice caz aceasta va fi stocată în medii sigure. Datele şi informaţiile prelucrate pot fi divulgate terţilor care funcţionează în România sau în străinătate, numai pentru scopurile sus-menţionate.
14.5. Beneficiarul are dreptul să primească informaţii privind existenţa sau inexistenţa oricăror date personale ale sale, înregistrate sau nu şi să i se pună la dispoziţie aceste date într-o formă inteligibilă. În acelaşi timp, Beneficiarul are dreptul să fie informat cu privire la: sursa datelor sale personale; scopul şi metodele de prelucrare a datelor; procesul logic utilizat în cazul prelucrării electronice şi informaţia de identificare a controller-ului de date şi entităţile sau categoriile de entităţi cărora ar putea fi divulgate datele sale personale. Oricare dintre Parti are  dreptul, la solicitarea scrisa transmisa celeilalte Parti, sa solicite sa i se actualizeze sau corecteze datele înregistrate sau, dacă este interesat în acest sens, să i se suplimenteze respectivele date; să solicite ştergerea, anonimizarea datelor, blocarea datelor prelucrate ilegal, inclusiv cele care nu sunt necesare a fi păstrate pentru scopurile pentru care au fost colectate sau prelucrate ulterior; şi să primească o declaraţie care să certifice faptul că operaţiile sus-menţionate au fost notificate, privind forma şi conţinutul lor, către părţile cărora le-au fost divulgate sau distribuite datele.
XV. LITIGII
15.1. Pãrtile convin sã depunã toate diligentele pentru solutionarea pe cale amiabilã a eventualelor neîntelegeri izvorate din Contract.
15.2. In cazul în care litigiul nu ar putea fi evitat, acesta va fi solutionat  de  instantele judecatoresti competente din Bucuresti.

XVI. LEGEA APLICABILA

16.1. Prezentul Contract este incheiat si va fi interpretat in conformitate cu legislatia din Romania.

XVII. LIMBA
17.1. Prezentul Contract a fost redactat în limba romana.

XVIII. SEPARABILITATE
18.1. In cazul în care, orice prevedere a prezentului Contract, va fi considerată inaplicabilă, nulă sau altfel inaplicabilă de orice autoritate competentă sau în baza legii, celelalte prevederi ale Contractului vor rămâne în vigoare între părţi.

XIX. DISPOZITII FINALE

19.1. Părţile confirmă că prezentul Contract a fost negociat şi încheiat cu bună credinţă, ca a fost  negociat clauza cu clauza, cu deplina cunoastere si intelegere a efectelor sale juridice si comerciale si ca niciuna dintre prevederile Contractului nu se poate considera o clauza standard in sensul articolului 1202 din Codul Civil Roman. Partile declara ca au inteles pe deplin sensul fiecarei clauze din Contract  fiind de acord în mod expres ccontinutul acestuia, incluzând, fără limitare la: clauzele referitoare la obiectul Contractului, pret, daunele interese, conditiile de reziliere, renunţarea la drepturi sau termeni de oricare parte, limitarea drepturilor de a ridica excepţii, restricţionarea libertăţii de a contracta cu alte persoane, legea aplicabilă.
19.2. Partile declara prin semnarea prezentului contract ca isi asuma orice schimbări excepţionale si/sau imprevizibile ale imprejurarilor intervenite dupa incheierea prezentului contract, incluzand fara limitare orice schimbari care ar face vadit injusta obligarea uneia din parti la executarea obligaţiei, precum si orice riscuri referitoare la aceste schimbari si confirma inexistenta dreptului de a solicita in instanta adaptarea sau incetarea contractului in caz de impreviziune.
19.3. Modificarile si completarile aduse la acest contract sunt valabile si opozabile intre partile contractante numai daca au fost convenite in scris, prin semnarea de acte aditionale. Daca una dintre clauzele contractuale se dovedeste a fi imposibil de pus in aplicare, ea va fi inlocuita cu alta similara, care corespunde intentiei partilor, celelalte clauze nefiind influentate.
19.4. Prezentul contract se completeaza cu dispozitiile legislatiei romane in vigoare.
19.5. Partile declara si garanteaza ca detin toate aprobarile necesare incheierii prezentului contract, conform legislatiei in vigoare si documentelor statutare ale acestora. De asemenea, semnatarii prezentului contract declara si garanteaza ca au drept de reprezentare a partilor contractante.
19.6. Obligatiile si/sau responsabilitatile care prin natura lor isi extind aplicabilitatea si dupa incetarea prezentului contract, isi vor pastra valabilitatea si isi vor produce efecte, incluzand acele obligatii scadente ale partilor contractante.
19.7. Prezentul Contract contine toate intelegerile dintre Parti si inlocuieste orice intelegeri anterioare, scrise sau verbale, privitoare la subiectele prezentului contract.

Prezentul Contrcat s-a incheiat astazi, ____, in doua exemplare originale avand aceeasi valoare jurídica, cate unul pentru fiecare Parte contractanta.




Anexa 1 – Activitati de mentenanta preventiva si corectiva
Nota: 
Prestatorul se obliga sa intocmeasca o lista cu materialele / piesele de schimb necesare efectuarii mentenantei preventive si corective urmand ca Beneficiarul ssa asigure costul acestora in baza ofertei Prestatorului, in masura in care respectivele componente nu fac obiectul garantiei acordate in baza Contractului de proiectare si executie.
Interventiile corective: in cazul in care solicitarea de interventie nu constituie o situatie de garantie de buna executie si nu este imputabila Prestatorului, manopera, deplasarea si materialele utilizate vor fi facturate clientului la tarifele din Anexa 2.




Anexa 2
Grila de preturi pentru servicii suplimentare
NOTA :
Tarifele de mai sus sunt in EURO si nu conțin TVA.
Tarifele se factureaza in lei la cursul oficial al BNR din ziua emiterii facturii sau in conditiile prevazute prin contract.
Tariful de deplasare se calculeaza pentru distanta dus - intors. 
Comanda BENEFICIARULUI include minim 4 ore de manopera, plus deplasarea aferenta. 
Daca lucrarea se termina in mai putin de 4 ore, se vor factura 4 ore de manopera x 2 tehnicieni. 
Daca lucrarea are o durata mai mare de 4 ore, se factureaza numarul de ore lucrate x 2 tehnicieni.






 

